{"name":"Michał Kacała","tagline":"Blog na środowisko programisty - Michał Kacała","body":"                     Blog mój będzie dotyczył gry bitewnej: Warhammer 40 000 \r\n![..](http://games-workshop.com/MEDIA_CustomProductCatalog/m1830013_BRCOVERART.jpg)\r\n\r\nNa początek kilka słów ogólnie opisujących konwencje Warhamerra 40k:\r\nstrategiczna gra bitewna o rozległym tle fabularnym, zakładająca rozgrywkę dla dwóch, lub więcej graczy przy użyciu miniaturowych modeli pojazdów, żołnierzy i innych obiektów, opracowana przez brytyjskie studio Games Workshop.\r\nTak prezentują się sklejone i pomalowane modele, gotowe do rozgrywki:\r\n![..](http://kollectobil.com/wp-content/uploads/2012/12/Warhammer-40K-Space-Marines.gif)\r\n\r\nMianem Warhammer 40,000 określane jest też całe fikcyjne uniwersum opisane przez twórców na potrzeby gry. Jest to ponury świat w odległej przyszłości, targany brutalnymi konfliktami. Jednymi z jego głównych bohaterów są Kosmiczni Marines (ang. Space Marines) – monolityczni, nadludzko sprawni wojownicy, wyznający podobny do średniowiecznego kodeksu rycerskiego etos, strzegący Imperium – ogromnego, galaktycznego państwa ludzkości.\r\n\r\nWarhammer 40,000 jest osadzoną w realiach science-fiction, siostrzaną wersją gry Warhammer Fantasy Battle, która z kolei osadzona jest fabularnie w świecie fantasy, pełnym magii, rycerzy i baśniowych stworów. Fabuły obydwu gier łączy m.in. wątek pradawnej, dawno wymarłej cywilizacji Slann, która miała dać początek istnieniu większości późniejszych inteligentnych ras.\r\n# Rasy: \r\n### Kosmiczni Marines \r\nOficjalna łacińska nazwa: Adeptus Astartes \r\nsą elitarnymi oddziałami żołnierzy Imperium. W celu zwiększenia ich zdolności bojowych poddani        zostają hipnozie oraz modyfikacjom ciała (w tym wszczepieniu dodatkowych organów. Podzieleni są na zakony, które liczą do 1.000 marines, choć w niektórych wypadkach ilość ta jest kilkakrotnie większa.\r\n![..](http:games-workshop.com/MEDIA_CustomProductCatalog/m1252519_99120101046_SMMegaforcemain_873x627.jpg)\r\n### Chaos\r\n![..](http://a3.mzstatic.com/us/r30/Publication/v4/78/36/46/7836464b-cd74-ceb5-74b0-74a1540107b3/4.480x480-75.jpg)\r\n\r\nSą to żołnierze, którzy pod wodzą Horusa, wystąpili przeciwko Imperatorowi. W historii Imperium to wydarzenie znane jest jako Herezja Horusa. Zdrajcy, pokonani przez siły lojalne władcy, uciekli do Oka Grozy i założyli tam swoje demoniczne imperia.\r\nW przeważającej większości są oni wyznawcami mrocznych bóstw, są elitą armii, która dąży do opanowania całej galaktyki i oddania jej we władanie plugawym bożkom.\r\n\r\n### Eldarzy\r\nHumanoidalna, podobna do Elfów rasa. Są jedną z najstarszych oraz najbardziej zaawansowanych technologicznie ras w Galaktyce z wyjątkiem Nekronów, ich władców – C'tan oraz Przedwiecznych (ang. Old Ones). Na polu walki wykorzystują szybkość i przewagę technologiczną, jaką zwykle mają nad swoimi adwersarzami.\r\nBiorąc pod uwagę fakt, że rasy Warhammera 40,000 są pochodną wcześniejszej gry – Warhammer Fantasy to Eldarzy są przyszłościową wersją Elfów Wysokiego Rodu z wyjątkiem Uchodźców (ang. Exodites), którzy są odpowiednikiem Leśnych Elfów.\r\nZewnętrznie Eldarzy są bardzo podobni do ludzi. Ich twarze mają ostre rysy, uszy są szpiczaste. Zwykle są wyżsi, bardziej gibcy i zwinniejsi. Poruszają się znacznie szybciej niż ludzie. Także czas reakcji mają znacznie niższy. Ich zmysły są bardziej czułe, a oni sami bardziej przenikliwi. Mówi się, że największa różnica między Eldarami jest widoczna, gdy obserwuje się poruszającego Eldara. Ich ruch jest bowiem pełen elegancji i celowości, jakiej nie posiada żaden człowiek.\r\n\r\nW porównaniu do ludzi, Eldarzy są niezwykle długowieczni i większość zwykle żyje więcej niż tysiąc lat, jeśli wcześniej nie zginą. Rasa ta wykazuje wysoko rozwinięte umiejętności psychiczne, które są podstawą jej technologii. Eldarzy dbający o swój potencjał psychiczny wykazują się jeszcze większą długością życia. W ten sposób przywódcy oraz Widzący (Seers) mogą żyć nawet kilka tysięcy lat.\r\n![..](http://images.dakkadakka.com/gallery/2010/2/20/84281_md-Army,%2520Eldar,%2520Fire%2520Prism,%2520Night%2520Spinner,%2520Wave%2520Serpent.jpg)\r\n### Orkowie\r\n![..](http://games-workshop.com/MEDIA_CustomProductCatalog/m1840025_Ork1500Army.jpg)\r\nOrkowie są barbarzyńską, rządną krwi i brutalną rasą, wprost kochającą wojnę. Tak naprawdę rasa ta obejmuje również ich pomniejszych kuzynów, Gretchin i Snotling, ale to Orkowie są dominującą kastą – są więksi, twardsi, okrutniejsi i bardziej skłonni do walki niż cała reszta zielonoskórych stworów.\r\n\r\nTypowy Ork wzrostem przypomina człowieka, aczkolwiek po całkowitym wyprostowaniu się jest wyższy. Ma muskularną budowę ciała i jest dość silny. Długie, mocne ramiona zakończone są niezgrabnymi palcami, mogącymi jednak stanowić śmiertelne zagrożenie w momencie zaciśnięcia na szyi ofiary. Wysunięta szczęka z wystającymi kłami, naturalnie łysa czaszka oraz zielona skóra dopełniają zewnętrznego obrazu Orka.\r\n### Dominium Tau\r\nW porównaniu z pozostałymi mieszkańcami Galaktyki są młodą, ale jedną z najbardziej zaawansowanych technologicznie rasą obcych. Tau to młoda rasy zaawansowanych technologicznie istot od wschodniego krańca i dominujących gatunków Imperium Tau. T'au, planeta Tau, została odkryta w 789.M35 przez Eksploratora typu Vision. Zebrane dane wskazują, że w tym czasie gatunek Tau opanował korzystanie z prostych narzędzi i broni, a także wynalazł ogień. Planeta miała być wysterylizowana i skolonizowana przez Imperium, jednak wokół planety wybuchła gwałtowna burza Osnowy. Trwało to 6000 lat, przez co planeta Tau była całkowicie niedostępna. Dopiero Krucjaty spowodowały że Imperium ponownie skontaktowało się z Tau. Imperium odkryło, że Tau już dawno przestali być prymitywni. W ciągu sześciu tysięcy lat Tau przeszli z włóczni i ognia do kolonizacji planet i karabinów impulsowych.\r\nTau są słabi fizycznie, ponadto uważają walkę w zwarciu za barbarzyńską i nie trenują jej. Jednak korzystają z dopracowanej do perfekcji broni dystansowej oraz pancerzy bojowych. Tau są rasą mobilnych, ale niezbyt wytrzymałych istot. Do walki wręcz wykorzystują wojska z innych światów które ślubowały Dominium Tau wierność i posłuszeństwo – Krootów i Vespidów.\r\n![..](http://games-workshop.com/MEDIA_CustomProductCatalog/m490227_99120113014_TauMagaforceMain_445x319.jpg)\r\n### Nekroni\r\n![..](http://chaosmailorder.com/blog/wp-content/uploads/2011/12/necron-horde.jpg)\r\nPrzyjmują postać zbudowanych ze stali mechanicznych szkieletów. Przez 64 miliony lat trwali w uśpieniu, teraz zaś – w dalekiej przyszłości świata gry – budzą się ponownie do życia.\r\nWiększość ras i istot ze świata Warhammera 40,000 jest inspirowana motywami z gry Warhammer Fantasy i z kultury popularnej. Nekroni są futurystyczną wersją nieumarłych – są szczególnie podobni Królom Grobowców (ang. Tomb Kings). Twórcy gry czerpali także inspiracje z serii Terminator – uwagę zwraca podobieństwo nekronów do stalowych cyborgów z uniwersum filmu.\r\n","google":"","note":"Don't delete this file! It's used internally to help with page regeneration."}